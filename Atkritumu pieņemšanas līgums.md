# Atkritumu pieņemšanas līgums
#### URL: https://www.getlini.lv/wp-content/uploads/2024/01/CSA-atkritumu-pienemsanas_ligums__2024_NSA_FINAL.pdf

Līgums par atkritumu pieņemšanu cieto sadzīves atkritumu poligonā “Getliņi”

Līgums tiek noslēgts starp SIA “Getliņi EKO” un Piegādātāju, turpmāk tekstā - Puses, un nosaka atkritumu pieņemšanas cieto sadzīves atkritumu poligonā “Getliņi” kārtību, Pušu tiesības un pienākumus, savstarpējo norēķinu kārtību un citus ar šī līguma izpildi saistītos jautājumus

Pušu rekvizīti:

PIEŅĒMĒJA REKVIZĪTI 
1. Uzņēmuma nosaukums SIA “Getliņi EKO” 
2. Juridiskā adrese Kaudzīšu iela 57, Rumbula, Stopiņu pagasts, Ropažu novads, LV-2121 
3. Reģistrācijas nr. 40003367816 
4. PVN maksātāja nr. LV40003367816 
5. Banka “Swedbank” AS 
6. Konta nr. LV02HABA0551045898344 
7. Bankas kods HABALV22 
8. Tālrunis 67317800 
9. E-pasts saziņai info@getlini.lv, www.getlini.lv 


Aizpilda Pieņēmējs. Gadījumā, ja līgums tiek parakstīts ar drošu elektronisko parakstu, līguma numurs Piegādātājam tiek paziņots pēc Līguma abpusējās parakstīšanas un iereģistrēšanas. Parakstīšanas datums ir pēdējā pievienotā drošā elektroniskā paraksta un tā laika zīmoga datums.

Informācija nepieciešama norādīšanai APUS atkritumu pārvadājumu reģistrācijas kartē – pavadzīmē, kuru saskaņā ar Ministru kabineta 2021. gada 18. februāra noteikumos Nr.113 “Atkritumu un to pārvadājumu uzskaites kārtība” noteiktajos gadījumos par Piegādātāju ir pienākums aizpildīt Pieņēmējam.

#### pg:1

## 1. Līguma priekšmets

### 1.1. Piegādātājs nodod, un Pieņēmējs pieņem no Piegādātāja apglabāšanai vai pārstrādei cietos sadzīves atkritumus un cita veida cietos atkritumus, kuru pieņemšana ir atļauta saskaņā ar normatīvajiem aktiem (turpmāk līguma tekstā – CSA), atbilstoši šī līguma nosacījumiem un pielikumam Nr. 1 „Atkritumu apraksta un cenu lapa”, kurus Piegādātājs ar savu transportu nogādājis Cieto sadzīves atkritumu poligonā “Getliņi” (turpmāk līguma tekstā – Poligons), Kaudzīšu ielā 57, Rumbulā, Stopiņu pagastā, Ropažu novadā.

### 1.2. Piegādātajam ir tiesības nodot Pieņēmējam apglabāšanai piegādātos CSA katru dienu no plkst. 7.00 līdz 22.00. Bioloģiskos atkritumus un citus pārstrādei izmantojamos atkritumus, atbilstoši līguma 1. pielikumam „Atkritumu apraksta un cenu lapa”, Piegādātajam ir tiesības nodot Pieņēmējam katru darba dienu no plkst. 8.30 līdz 16.30.

### 1.3. Piegādātājs atbild par to, ka piegādāto atkritumu sastāvā nebūs atkritumi, kuri saskaņā ar MK noteikumiem nr. 302 “Noteikumi par atkritumu klasifikatoru un īpašībām, kuras padara atkritumus bīstamus” tiek klasificēti kā bīstami atkritumi, kā arī tādi, kurus aizliegts pieņemt apglabāšanai saskaņā ar MK noteikumi Nr. 1032 “Atkritumu poligonu ierīkošanas, atkritumu poligonu un izgāztuvju apsaimniekošanas, slēgšanas un rekultivācijas noteikumi” 34. punktu.

### 1.4. Par CSA pieņemšanu apglabāšanai vai pārstrādei Piegādātājs veic samaksu Pieņēmējam šī līguma 5. punktā paredzētajā kārtībā.

## 2. CSA pieņemšanas un uzskaites noteikumi

2.1. Pieņēmējs CSA no Piegādātāja pieņem ar dienu, kad Līgums par atkritumu pieņemšanu Poligonā ir abpusēji parakstīts un ir veiktas visas no Līguma punktiem izrietošās darbības, kas ir veicamas pirms atkritumu nogādāšanas Poligonā. Piegādātājiem, kuru norēķinu veids ir priekšapmaksa, jānodrošina, ka Pieņēmēja bankas kontā ir iemaksāta priekšapmaksa, atbilstoši līguma 5.3.1. punktam.

2.2. Iebraukšana Poligona teritorijā, CSA nodošana un uzskaite tiek veikta ar iepriekš izveidotām elektroniskām caurlaidēm (turpmāk līguma tekstā – Caurlaide), kas tiek izveidotas Pieņēmēja Atkritumu deklarēšanas sistēmā.

Pieņēmējs nosūta sākotnējo Atkritumu deklarēšanas sistēmas piekļuves paroli uz Piegādātāja elektronisko pasta adresi, kas norādīta Līguma Pušu rekvizītu sadaļas 10. punktā. Veicot autentifikāciju Pieņēmēja Atkritumu deklarēšanas sistēmā, kas atrodama www.getlini.lv mājaslapā, Piegādātājam ir pienākums izveidot atbilstošu CSA nodošanas Caurlaidi, kurā tiek norādīts atkritumu kods un atkritumu izcelsmes reģions, kā arī citu Atkritumu deklarēšanas sistēmā pieprasīto informāciju.

2.3. Izmantojot Caurlaidi, Atkritumu deklarēšanas sistēmā automātiski tiek reģistrēts pārvadāšanas reiss, fiksējot Piegādātāja nosaukumu, ievesto CSA veidu, izcelsmes reģionu, svaru, iebraukšanas un izbraukšanas laiku, transportlīdzekļa valsts reģistrācijas numuru, kurš veicis pārvadājumu, kā arī atkritumu kodu, saskaņā ar līguma 1. pielikumu „Atkritumu apraksts un cenu lapa”. Pieņēmējs neuzņemas atbildību par Piegādātāja izveidotās Caurlaides nonākšanu trešajām personām.

2.4. Starpība starp transporta svaru iebraucot un izbraucot no Poligona teritorijas tiks uzskatīta par apglabāšanai vai pārstrādei nodoto CSA daudzumu, par kuru tiks izrakstīts rēķins šī līguma 5.sadaļā minētajā kārtībā.

## 3. Piemērojamie tiesību akti
3.1. Puses, parakstot šo līgumu, apliecina, ka tām ir saistoši sekojošie tiesību akti: “Atkritumu apsaimniekošanas likums”, ”Dabas resursu nodokļa likums”, MK noteikumi Nr. 1032 “Atkritumu poligonu ierīkošanas, atkritumu poligonu un izgāztuvju apsaimniekošanas, slēgšanas un rekultivācijas noteikumi”, A kategorijas piesārņojošās darbības atļauja Nr. RI 10 IA 0002, MK noteikumi Nr. 302 “Noteikumi par atkritumu klasifikatoru un īpašībām, kas padara atkritumus bīstamus”, MK Noteikumi Nr.113 “Atkritumu un to pārvadājumu uzskaites kārtība", citi Latvijas Republikas likumi un pašvaldību lēmumi, normatīvie akti, kuri ir spēkā vai tiks pieņemti līguma darbības laikā un Pieņēmēja Iekšējie kārtības noteikumi, veicot atkritumu ievešanu CSA poligonā “Getliņi”, turpmāk tekstā - Iekšējie kārtības noteikumi, kas ir jāievēro, nododot piegādātos atkritumus un atrodoties CSA poligona “Getliņi” teritorijā (Iekšējie kārtības noteikumi pieejami Pieņēmēja mājaslapā www.getlini.lv ).

## 4. Pušu tiesības un pienākumi

4.1. Pieņēmējs nodrošina, lai:
4.1.1. CSA pieņemšana notiktu ik dienu no plkst. 7.00 rītā līdz 22.00 vakarā, izņemot bioloģiskos atkritumus un citus pārstrādei izmantojamos atkritumus, kas tiek pieņemti, atbilstoši līguma 1. pielikumam „Atkritumu apraksta un cenu lapa”, un kuru pieņemšanas laiki noteikti Līguma 1.2. punktā un Iekšējos kārtības noteikumos (pieejami Pieņēmēja mājaslapā www.getlini.lv).
4.1.2. tiktu uzturēti Pieņēmēja Poligonā esošie piebraucamie ceļi šī līguma izpildei atbilstošā tehniskā stāvoklī, kā arī nodrošina drošus apstākļus CSA izkraušanai un trešo personu atrašanos drošā attālumā no tehnikas, kas veic izkraušanas darbus;
4.1.3. Piegādātājs tiktu savlaicīgi informēts par izmaiņām CSA pieņemšanā Poligonā.

#### pg:2

### 4.2. Pieņēmējs ir tiesīgs vienpusēji mainīt šī līguma noteikumus, par to paziņojot Piegādātājam, ja izmaiņas ir pamatotas ar prasībām, kas izriet no ārējiem normatīvajiem aktiem vai Pieņēmējam izsniegtās piesārņojošās darbības atļaujas noteikumiem (nosacījumiem). Šādā gadījumā attiecīgās izmaiņas stājas spēkā 3. (trešajā) dienā pēc tam, kad Pieņēmējs ir nosūtījis informāciju uz Piegādātāja elektronisko pasta adresi saziņai, kas norādīta Līguma Pušu rekvizītu sadaļas 9. punktā.

### 4.3. Pieņēmējam ir tiesības jebkurā brīdī pārtraukt bioloģisko atkritumu un citu pārstrādei izmantojamo atkritumu, atbilstoši līguma 1. pielikumam „Atkritumu apraksta un cenu lapa”, pieņemšanu par samazinātu tarifu un/vai mainīt bioloģisko atkritumu un citu pārstrādei izmantojamo atkritumu, veida un tā kvalitātes aprakstu, nosūtot informāciju uz Piegādātāja elektronisko pasta adresi saziņai, kas norādīta Līguma Pušu rekvizītu sadaļas 9. punktā.

### 4.4. No savas puses Piegādātājs apņemas:

4.4.1. ar savu transportu nogādāt CSA uz Pieņēmēja vai tā pilnvaroto pārstāvju norādīto vietu Poligona teritorijā, ievērojot Iekšējās kārtības noteikumus, kas publicēti Pieņēmēja interneta mājaslapā www.getlini.lv.

4.4.2. piegādājot bioloģiskos atkritumus un citus pārstrādei izmantojamos atkritumus, Piegādātājs apņemas ievērot noteiktās kvalitātes prasības, atbilstoši līguma 1.pielikumam „Atkritumu apraksta un cenu lapa”.

### 4.5. Pirms uzbraukšanas uz Poligonā esošajiem svariem, Piegādātāja transportlīdzekļu kravām jābūt atsegtām, izņemot gadījumus, kad kravas atsegšana tehniski nav iespējama.

## 5. Pušu savstarpējo norēķinu kārtība
### 5.1. Par Līguma 1.1. punktā minēto CSA pieņemšanu Piegādātājs maksā Pieņēmējam atbilstoši spēkā esošajam cenām, kas norādītas līguma 1. pielikumā „Atkritumu apraksts un cenu lapa”.

### 5.2. Atbilstoši Iekšējās kārtības noteikumiem, Piegādātājam tiek noteikts viens no diviem norēķinu veidiem – priekšapmaksa vai pēcapmaksa. Norēķinu veida noteikšana vai tās maiņa tiek veikta atbilstoši Iekšējiem kārtības noteikumiem.

### 5.3. Priekšapmaksas apmaksas kārtība:

#### 5.3.1. Piegādātāja pienākums ir veikt priekšapmaksu par CSA pieņemšanu, par ko lūdz izrakstīt priekšapmaksas rēķinu. Pieņēmējs, pamatojoties uz Piegādātāja izvēlēto priekšapmaksas summas apmēru, bet ne mazāku kā 30,00 EUR (trīsdesmit eiro un nulle centi), sagatavo un nosūta priekšapmaksas rēķinu uz Līguma 5.5.punktā norādīto Piegādātāja elektronisko pasta adresi. Ja Piegādātājs nav veicis priekšapmaksu, iemaksātās naudas apmēra atlikums ir nulle vai nav apmaksāts tekošais rēķins par iepriekšējā mēnesī ievesto CSA apjomu, vai ir izveidojies parāds, tad Piegādātājs nevar izveidot jaunu Caurlaidi un ievest atkritumus Poligonā.

#### 5.3.2. Piegādātāja iemaksātā priekšapmaksas summa tiek ieskaitīta pakalpojuma apmaksai. Pieņēmējs sagatavo un nosūta Piegādātājam rēķinu par iepriekšējā mēnesī faktiski ievesto CSA apjomu līdz nākamā mēneša 0.datumam. Samaksa tiek veikta atbilstoši rēķinā noteiktajam termiņam.

### 5.4. Pēcapmaksas apmaksas kārtība:

#### 5.4.1. Pieņēmējs sagatavo un nosūta Piegādātājam rēķinu par iepriekšējā mēnesī faktiski ievesto CSA apjomu, līdz nākam ā mēneša 10. datumam uz Piegādātāja Līguma 5.5. punktā norādīto elektronisko pasta adresi. Samaksa tiek veikta atbilstoši rēķinā noteiktajam termiņam.

#### 5.4.2. Ja Piegādātājs kavē rēķina apmaksas termiņu, tad ievērojot Iekšējos kārtības noteikumus, Pieņēmējam ir tiesības pakalpojuma apmaksas veidu mainīt uz priekšapmaksu.

### 5.5. Piegādātāja elektroniskā pasta adrese rēķinu saņemšanai norādīta Līguma Pušu rekvizītu sadaļas 11. punktā.

### 5.6. Puses vienojas, ka elektroniski sagatavotais rēķins ir spēkā esošs bez Pušu parakstiem.

### 5.7. Par maksājuma samaksas datumu tiek uzskatīts datums, kad nauda ir saņemta Pieņēmēja bankas kontā.

### 5.8. Mainoties CSA pieņemšanas cenām, kas norādītas līguma 1. pielikumā „Atkritumu apraksts un cenu lapa”, Pieņēmējs informē Piegādātāju par izmaiņām, nosūtot informāciju uz Piegādātāja elektroniskā pasta adresi saziņai, kas norādīta Līguma Pušu rekvizītu sadaļas 9. punktā, 1 ( vienu) mēnesi pirms izmaiņu stāšanās spēkā.

## 6. Pušu atbildība
### 6.1. Gadījumā, ja veidojas starpība starp iemaksāto priekšapmaksas summu un faktiski ievesto CSA apjomu, un Piegādātājs nav ievērojis Līguma 5.3.2. punktā minētā rēķina apmaksas termiņu, tad sākot ar nākamo kavējuma dienu, Pieņēmējs ir tiesīgs aprēķināt, un Piegādātājs maksā nokavējuma procentus 0,1% apmērā no neapmaksātās summas par katru nokavēto maksājuma dienu. Nokavējuma procentu samaksa neatbrīvo Piegādātāju no pienākuma veikt rēķinu apmaksu un izpildīt citas ar šo līgumu pielīgtās saistības. 

#### pg:3

### 6.2. Gadījumā, ja Piegādātājs nav ievērojis Līguma 5.4.1. punktā noteikto rēķinu apmaksas kārtību, tad sākot ar nākamo kavējuma dienu, Pieņēmējs ir tiesīgs aprēķināt, un Piegādātājs maksā nokavējuma procentus 0,1% apmērā no neapmaksātās summas par katru nokavēto maksājuma dienu. Nokavējuma procentu samaksa neatbrīvo Piegādātāju no pienākuma veikt rēķinu apmaksu un izpildīt citas ar šo līgumu pielīgtās saistības 

### 6.3. Ja Pieņēmējs aprēķinājis Piegādātājam Līguma 6.1. vai 6.2. punktā paredzētos nokavējuma procentus, tad Piegādātāja veiktie maksājumi pirmām kārtām tiek ieskaitīti nokavējuma procentu dzēšanai un tad aprēķinātā pamatparāda dzēšanai.

### 6.4. Pieņēmējam ir tiesības nodot savas prasījuma tiesības pret Piegādātāju par Līguma 5.3.2. vai 5.4.1. punktā noteikto pienākumu izpildi parādu piedziņai trešajām personām. Piegādātājam ir pienākums segt Pieņēmēja izdevumus, kas saistīti ar parāda atgūšanu no Piegādātāja.

### 6.5. Ja Piegādātājs CSA kravu deklarējis kā bioloģiskos atkritumus vai citus pārstrādei izmantojamos atkritumus :

#### 6.5.1. un tā tiek izkrauta pārstrādei paredzētajā CSA krautuvē, bioreaktorā vai citā Pieņēmēja pārstāvja norādītā vietā, bet CSA krava neatbilst noteiktajām kvalitātes prasībām, vai 
#### 6.5.2. krava tiek izkrauta pārstrādei neparedzētajā CSA krautuvē;

Pieņēmējs visai ievestajai CSA kravai piemēro 51. kodu – Deklarētajam neatbilstoši atkritumi, kā arī atbilstošo tarifu saskaņā ar līguma 1. pielikumu „Atkritumu apraksts un cenu lapa”.

### 6.6. Ja Poligonā ievestajā kravā tiek konstatēti bīstamie atkritumi, saskaņā ar MK noteikumiem Nr. 302 “Noteikumi par atkritumu klasifikatoru un īpašībām, kuras padara atkritumus bīstamus”, vai tiek konstatēti CSA, kurus aizliegts pieņemt apglabāšanai saskaņā ar MK noteikumi Nr. 1032 “Atkritum u poligonu ierīkošanas, atkritumu poligonu un izgāztuvju apsaimniekošanas, slēgšanas un rekultivācijas noteikumi” 34. punktu, Pieņēmējs visai ievestajai CSA kravai piemēro 51. kodu – Deklarētajam neatbilstoši atkritumi, kā arī atbilstošo tarifu saskaņā ar līguma 1. pielikumu „Atkritumu apraksts un cenu lapa”. Tāpat Piegādātājs atlīdzina visus Pieņēmējam radītos zaudējumus, kas radušies dēļ bīstamo atkritumu nogādāšanas Poligonā, tai skaitā vides sakopšanas darbu izmaksas, videi nodarītais kaitējums, utt.

### 6.7. Visos pārējos gadījumos, Pieņēmējam konstatējot, ka Piegādātāja krava neatbilst deklarētajām īpašībām, vai krava tiek izkrauta vietā, kas nav paredzēta šim atkrituma veidam, Pieņēmējam ir tiesības visai ievestajai un izkrautajai kravai piemērot 51. kodu – Deklarētajam neatbilstoši atkritumi, kā arī atbilstošo tarifu saskaņā ar līguma 1. pielikumu „Atkritumu apraksts un cenu lapa”.

##7. Līguma termiņš, strīdu izskatīšanas un līguma laušanas kārtība
### 7.1. Puses savstarpēji vienojas, ka visi strīdi un domstarpības starp Pusēm, kuras var rasties šī līguma izpildes gaitā, tiks risinātas savstarpēju pārrunu ceļā. Ja sarunu gaitā netiks panākta vienošanās, visi strīdi un domstarpības tiks risinātas Latvijas Republikas tiesā saskaņā ar Latvijas Republikā spēkā esošajiem tiesību aktiem. Strīdu risināšanas laikā Puses nav atbrīvotas no šajā līgumā paredzēto saistību izpildes.

### 7.2. Līgums stājas spēkā ar tā abpusējas parakstīšanas brīdi un ir spēkā uz nenoteiktu laiku.

### 7.3. Katra no Pusēm ir tiesīga vienpusēji izbeigt Līgumu, rakstveidā paziņojot otrai Pusei vismaz 30 (trīsdesmit) dienas iepriekš.

## 8. Papildus noteikumi
### 8.1. Visi šī līguma grozījumi, protokoli, akti un pielikumi ir jānoformē rakstiski un jābūt Pušu pilnvaroto pārstāvju parakstītiem. Šā punkta nosacījumi neattiecas uz Līgumā jau noteiktām izmaiņām un to paziņošanas kārtību.

### 8.2. Visi no Līguma izrietošie paziņojumi, lūgumi, pieprasījumi, pretenzijas un cita sarakste izdarāma rakstveidā, nosūtot uz elektronisko pasta adresi, kas norādīta Līguma Pušu rekvizītu sadaļas 9. punktā.

### 8.3. Puses apņemas ne vēlāk kā 5 (piecu) darba dienu laikā viena otrai rakstiski (t.sk. elektroniski) paziņot par savas juridiskās vai pasta adreses (t.sk. elektroniskās pasta adrese), kā arī norēķinu rekvizītu nomaiņu. Līdz šāda paziņojuma saņemšanas dienai visi sūtījumi, ko viena Puse nosūtījusi otrai Pusei Līgumā noteiktajā kārtībā uz iepriekš norādīto adresi, atzīstami par pienācīgi nosūtītiem un saņemtiem. Par zaudējumiem, kuri var rasties Pusei, sakarā ar šo izmaiņu nesavlaicīgu un nepienācīgu paziņošanu, pilnā apjomā atbild vainīgā Puse.

### 8.4. Korespondence, kura iesniegta otrai pusei personīgi, izdarot apliecinājumu par dokumenta saņemšanu, uzskatāma par saņemtu ar tās nodošanas brīdī, bet korespondence, kura nosūtīta uz Līguma Rekvizītu sadaļas 9., 10., vai 11. punktā norādīto e – pasta adresi uzskatāma par saņemtu otrajā darba dienā pēc to nosūtīšanas.

### 8.5. Ja kāds no Līguma noteikumiem kļūst spēkā neesošs vai pretlikumīgs, pārējie Līguma noteikumi paliek spēkā un Puses apņemas nomainīt spēku zaudējušo noteikumu ar jaunu, iespējami līdzvērtīgu, spēkā esošu noteikumu tā, lai paliktu spēkā ar Līguma noslēgšanu radušās saistības pēc iespējas plašākā apjomā.

### 8.6. Līgums ir saistošs abām Pusēm, kā arī abu Pušu tiesību un saistību pārņēmējiem. Nevienai no Pusēm nav tiesības no Līguma izrietošās saistības pilnā apjomā vai daļēji nodot trešajām personām bez otras Puses rakstiskas piekrišanas. 

#### pg:4

### 8.7. Visi Līguma sadaļu virsraksti ir doti, lai sekmētu Līguma labāku pārskatāmību, un nekādā veidā nav izmantojami Līguma noteikumu iztulkošanai vai interpretācijai.

### 8.8. Pēc šī līguma spēkā stāšanās, Pušu iepriekšējās sarunas un sarakste par līguma noteikumiem zaudē savu spēku. Spēku zaudē arī visi līgumi un vienošanās, kas Pušu starpā slēgtas par tādu pašu līguma priekšmetu, kādu paredz šis līgums.

###8.9. Līgums sastādīts 2 (divos) eksemplāros latviešu valodā uz 5 (piecām) lapām ar vienādu juridisku spēku un no noslēgšanas brīža glabājas pa vienam eksemplāram pie katras no Pusēm.



#### pg:5

## 1. pielikums
līgumam par atkritumu pieņemšanu Cieto sadzīves atkritumu poligonā “Getliņi” Atkritumu apraksta un cenu lapa spēkā no 01.01.2024.

1. Nešķiroti sadzīves atkritumi (Atbilstoši MK noteikumu Nr. 302 pielikumam “Atkritumu klasifikators” AKK 200301). 10 146,39 
2. Sadzīves atkritumi – mājsaimniecībā, tirdzniecībā, pakalpojumu sniegšanas procesā vai citur radušies atkritumi, ja tie īpašību ziņā ir pielīdzināmi mājsaimniecībās radītajiem atkritumiem (Atbilstoši MK noteikumu Nr. 302 pielikumam “Atkritumu klasifikators” 15. nodaļas klases 150101, 150102, 150103, 150104, 150105, 150106, 150107, 150109 un 20. nodaļas atkritumu klases, izņemot AKK 200301 Nešķiroti sadzīves atkritumi) 10 188,00 
3. Ražošanas atkritumi – atkritumi, kas radušies ražošanas procesā vai būvniecībā (Atbilstoši MK noteikumu Nr. 302 pielikumam “Atkritumu klasifikators” 01. līdz 19. nodaļu atkritumu klases, izņemot 15. nodaļas klases 150101, 150102, 150103, 150104, 150105, 150106, 150107, 150109). 50 188,00 
4. Pārstrādei izmantojamie būvgruži ar piejaukumu – betons, dzelzsbetons, asfalts, ķieģelis ar smilts, grants piejaukumiem un izmēros virs 50 cm diametrā. Lielām konstrukcijām viena no malām nedrīkst pārsniegt 50 cm platumu. 70 7,00 
5. Pārstrādei izmantojamie būvgruži bez piejaukumiem – betons, dzelzsbetons, asfalts, ķieģelis bez piejaukumiem un izmēros līdz 50 cm diametrā. 60 2,50 
6. Pārstrādei izmantojamie bioloģiskie atkritumi, t.i.: 
−pārtikas un virtuves atkritumi (augļi, dārzeņi, pārtikas, ēdienu atkritumi) un līdzīgi atkritumi bez piejaukumiem, t.sk. bez iepakojuma (AKK 200108, 200109, 191213)
−dalīti vāktas lapas bez piejaukumiem, t.sk. bez maisiem (AKK 200201) 75 63, 00 
7. Pārstrādei izmantojamie bioloģiskie atkritumi izmēros līdz 50 cm, t.i.:
−pārtikas un virtuves atkritumi (augļi, dārzeņi, pārtikas, ēdienu atkritumi) un līdzīgi atkritumi iepakojumos ( AKK 200108, 200109, 191213)
−dārzu un parku atkritumi (lapas, zāle, veci augi un nelieli zariņi (ar diametru līdz 2cm, ar garumu līdz 50cm),) ar nebūtisku citu sadzīves atkritumu piejaukumu vai maisos (AKK 200201)76 91, 00 


#### pg:6

Pārstrādei NETIEK pieņemti šādi bioloģiskie/ bioloģiski noārdāmie atkritumi :

-papīrs, kartons (izņemot papīra maisus, kas tiek izmantoti bioloģisko atkritumu (76. koda) savākšanai);

-BIO plastmasas izstrādājumi (izņemot bioloģiski noārdāmās plastmasas maisus, kas tiek izmantoti bioloģisko atkritumu (76. koda) savākšanai);

-vienreizējās lietošanas trauki, kafijas krūzītes, iepakojuma materiāli ēdiena līdzņemšanai (t.sk. no papīra un/vai bioplastmasas);

-koka iepakojums, koka vienreizējās lietošanas trauki (t.sk. bambusa),
-apstrādāta koksne (zāģmateriāli, izstrādājumi no koksnes, mēbeles, skaidu plates u.tml., impregnēta, krāsota vai piesūcināta koksne), kā arī no stumbra atdalīta miza, u.tml.;

-mežsaimniecības atlikumi: celmi, koku stumbri, zari, skaidas u.tml.;

-tūjas: tūju skujas un zari;

-dabiskie tekstilizstrādājumi;

-lauksaimniecības atlikumi, siens, salmi, niedres, kūtsmēsli u.tml.;

-zeme: augsne, kūdra, smilts, grunts, pelni, akmeņi;

-notekūdeņu dūņas;

-jebkuras kategorijas dzīvnieku izcelsmes blakusprodukti un atvasināti produkti, kas nav paredzēti cilvēku patēriņam (Eiropas Parlamenta un Padomes Regula(EK)Nr.1069/2009)*;
* aizliegts ievest CSA poligona “Getliņi” teritorijā
8. Pārstrādei izmantojamie koksnes atkritumi bez cita veida atkritumu piejaukumiem – zari, stumbri, celmi, koka iepakojums, zāģmateriāli, izstrādājumi no koksnes (koka mēbeles, dažādi koka plākšņu atkritumi - saplāksnis, MDF, OSB, skaidu plates u.tml.).

(AKK 150103, 170201, 191207, 200138, 200201, 200307) 
Pārstrādei NETIEK pieņemti šādi koksnes atkritumi :

-tūju skujas un zari;

-no stumbra atdalīta miza.90 25,00 
9. Deklarētajam neatbilstoši atkritumi – atkritumi, kurus Piegādātājs deklarējis, kā šī pielikuma atkritumus Nr.1., Nr.2, Nr.3, Nr.4., Nr.5, Nr.6, Nr.7 vai Nr. 8, bet tiek konstatēts, ka tie neatbilst deklarētajai atkritumu klasei vai noteiktajām kvalitātes prasībām, kā arī gadījumos, kad krava tiek izkrauta vietā, kas nav paredzēta šim atkrituma veidam. Kods tiek piemērots arī atkritumiem, kuros tiek konstatēti bīstamie atkritumi. 51 251,00 

#### pg:7


