# Iekšējie kārtības noteikumi
#### fiziska:true
#### juridiska:true
#### URL: https://www.getlini.lv/wp-content/uploads/2022/06/Ieksejie_kartibas_noteikumi_2021-1-1.pdf

Apstiprināts SIA “Getliņi EKO” valdes 2020. gada 20. janvāra sēdē
protokols Nr. 1-20

ar grozījumiem, kas apstiprināti SIA “Getliņi EKO” valdes 2021. gada 20. maija sēdē
protokols Nr. 9-21 (spēkā no 2021. gada 1. jūnija)

ar grozījumiem, kas apstiprināti SIA “Getliņi EKO” valdes 2021. gada 02. augusta sēdē protokols Nr. 12-21 (spēkā no 2021. gada 3. augusta)



** Iekšējie kārtības noteikumi, veicot atkritumu ievešanu CSA poligonā „Getliņi”**

1.	Vispārīgie noteikumi
 

1.1.	Noteikumi ir saistoši visām juridiskām un fiziskām personām, atrodoties CSA poligona „Getliņi” teritorijā (turpmāk tekstā – Poligona teritorija).

1.2.	Atrodoties Poligona teritorijā, klientiem jāievēro:

1.2.1.	autotransporta kustības ātruma ierobežojumi un informējošie norādījumi;
1.2.2.	iekšējās kārtības noteikumi;

1.2.3.	ugunsdrošības noteikumi;

1.2.4.	transporta dispečeru norādījumi;

1.2.5.	klientu apkalpošanas operatoru norādījumi;

1.2.6.	vispārējās vides aizsardzības prasības.

1.3.	Poligona teritorijā aizliegts:

1.3.1.	smēķēt, izņemot vietās, kas speciāli ierīkotas smēķēšanai;
1.3.2.	lietot atklātu liesmu;

1.3.3.	Poligona teritorijā ir aizliegts bez atļaujas atrasties un pārvietoties pa poligona teritoriju, ja tas nav saistīts ar atkritumu izkraušanas maršrutu;

1.3.4.	bez saskaņošanas ar SIA “Getliņi EKO” veikt fotografēšanu vai filmēšanu;

1.3.5.	savākt un izvest no Poligona teritorijas citu klientu iepriekš izkrautos atkritumus;

1.3.6.	piegružot poligona teritoriju, izvietojot atkritumus ārpus norādītajām izkraušanas vietām;

1.3.7.	ievest sekojošus atkritumus: akumulatorus, baterijas, apgaismes iekārtas un luminiscences spuldzes, elektriskās un elektroniskās iekārtas, medikamentus un medicīnas atkritumus, sadzīves ķīmiju, azbestu saturošus būvniecības atkritumus, piemēram, šīferi, dzīvsudrabu saturošus atkritumus, piemēram, termometrus, eļļas un filtrus, auto riepas un šķidros atkritumus, kā arī citus bīstamos atkritumus, kas uzskaitīti Ministru kabineta noteikumos Nr. 302 “Noteikumi par atkritumu klasifikatoru un īpašībām, kuras padara atkritumus bīstamus”.

1.4.	Dodoties uz atkritumu izkraušanas vietu jāievēro autotransporta kustības ātruma ierobežojumi, lai samazinātu
putekļu un trokšņu izplatību.

1.5.	Atrodoties atkritumu izkraušanas vietā, jāievēro vismaz 30 metru distance no Poligona teritorijā strādājošās tehnikas. Atkritumu izkraušana jāveic pēc iespējas īsā laika posmā, ievērojot Poligona teritorijas atbildīgo darbinieku - transporta dispečeru un/ vai klientu apkalpošanas operatoru norādījumus. Autovadītājam/klientam aizliegts bez objektīva pamatojuma aizkavēties izkraušanas vietā ilgāk, nekā nepieciešams ievestās kravas izkraušanai. Atkritumu izkraušana jāveic uzmanīgi, neradot traucējošus trokšņus.

1.6.	Ja rodas degvielas vai eļļas noplūde no Autovadītāja/klienta transporta, nekavējoties ziņot Poligona teritorijas darbiniekam – klientu apkalpošanas operatoram vai transporta dispečeram.
 
1.7.	Pēc atkritumu izkraušanas autovadītājs/klients nekavējoties dodas uz izbraukšanas svariem, kur, pamatojoties uz automašīnas valsts reģistrācijas numurzīmi vai pieliekot Caurlaidi skenerim, svaru sistēma fiksē transporta līdzekļa svaru un aprēķina ievesto atkritumu daudzumu un samaksas apmēru.

1.8.	Autovadītājs/klients drīkst uzbraukt uz svariem un nobraukt no svariem tikai tad, kad ir pacelta aizsargbarjera.

1.9.	Ja autovadītāja/klienta rīcības rezultātā tiek bojāta aizsargbarjera vai cita SIA “Getliņi EKO” iekārta, autovadītājam/klientam ir pienākums atlīdzināt SIA “Getliņi EKO” nodarītos zaudējumus remonta izmaksu un iepriekšējā stāvokļa atjaunošanas izmaksu faktiskajā apmērā.

1.10.	Gadījumā, ja atrodoties Poligona teritorijā rodas neskaidrības vai ārkārtēja situācija, nekavējoties jāziņo klientuapkalpošanas operatoram "CAURLAIDES" postenī vai citam darbiniekam.

1.11.	Autovadītājiem/klientiem, ja transportlīdzekļa pilna masa pārsniedz 3500 kg, neatkarīgi no atkritumu izkraušanas vietas, nobraucot no izbraukšanas svariem un sekojot informatīvajām norādēm, ir pienākums doties uz riepu mazgāšanas iekārtu. Šķērsojot iekārtas ieslēgšanas sensoru mazgāšanas process uzsākas automātiski. Riepu mazgāšanas iekārtas caurbraukšanas ātrums nedrīkst pārsniegt 2 km/h.

2.	Atkritumu izkraušanas vispārīgie noteikumi

2.1.	Atkarībā no ievedamo atkritumu klases1 un/ vai Klienta iepriekš izveidotajā elektroniskajā caurlaidē (turpmāk tekstā – Caurlaide) norādītā SIA “Getliņi EKO” Atkritumu deklarēšanas sistēmas koda, autovadītājam/klientam jāveic pareiza atkritumu izkraušana – atbilstoši Poligona teritorijas kravu izkraušanas vietām un noteiktajam darba laikam.

2.2.	No fiziskām personām tiek pieņemti apglabāšanai nešķiroti sadzīves atkritumi (atkritumu klase 200301) un jaukti, nebīstami cietie būvniecības atkritumi (atkritumu klase 170904).

2.3.	Poligonā ievesto atkritumu izkraušana jāveic (tabulā norādīti atkritumu kodi, atkritumu izkraušanas laiks un izkraušanas vieta poligonā):

|     Atkritumu kods (Getliņi   EKO sistēmā)              |     Juridiskām/ fiziskām personām    |     Izkraušanas vieta*                                                                 |     Darba laiks                      |
|---------------------------------------------------------|--------------------------------------|----------------------------------------------------------------------------------------|--------------------------------------|
|     10.     (sadzīves     atkritumi)                    |     Juridiskām personām              |     Atkritumu šķirošanas rūpnīca vai apglabāšanas šūna                                 |     katru dienu   7:00 - 22:00       |
|                                                         |     Fiziskām personām                |     Izkraušanas laukums fiziskām personām     ar autotransportu līdz 3,5   tonnām      |     katru dienu   7:00 - 17:00       |
|     50.     (ražošanas un būvniecības     atkritumi)    |     Juridiskām personām              |     Apglabāšanas šūna                                                                  |     katru dienu   7:00 - 22:00       |
|                                                         |     Fiziskām   personām              |     Izkraušanas laukums   fiziskām personām     ar autotransportu līdz   3,5 tonnām    |     katru dienu     7:00 - 17:00     |
|     60.     70.     90.                                 |     Juridiskām personām              |     Būvgružu pārstrādes laukums                                                        |     darba dienās     8:30 - 16:30    |
|     75.     76.                                         |     Juridiskām personām              |     Bioreaktors vai   bioloģiski noārdāmo atkritumu pārstrādes komplekss               |     darba dienās     8:30 - 16:30    |
|     40.                                                 |     Juridiskām personām              |     Apglabāšanas šūna                                                                  |     darba dienās     8:30 - 16:30    |

* izkraušanas vieta var tikt mainīta atbilstoši Poligona teritorijas atbildīgo darbinieku - transporta dispečeru un/ vai klientu apkalpošanas operatoru norādījumiem.


1 Atkritumu klasifikators publicēts Ministru kabineta noteikumos Nr. 302 “Noteikumi par atkritumu klasifikatoru un īpašībām, kuras padara atkritumus bīstamus”.
 
3.	Fizisko personu apkalpošana

3.1.	Ar fiziskām personām Līgums par atkritumu pieņemšanu cieto sadzīves atkritumu poligonā “Getliņi” (turpmāk tekstā – Līgums) netiek slēgts. Ierodoties Poligona teritorijā, uzbraucot uz Poligona svariem tiek veikta klienta – fiziskās personas automašīnas valsts reģistrācijas numurzīmes fiksācija, lai nodrošinātu SIA “Getliņi EKO” leģitīmo interešu aizsardzību un klientu plūsmas un apmaksas veikšanas kontroli. Uzbraucot uz svariem, fiziskajai personai ir pienākums informēt klientu apkalpošanas operatoru par ievedamo atkritumu sastāvu un veidu.

3.2.	Autovadītājam/klientam ar transporta līdzekli uzbraucot uz auto svariem, uzskaites sistēma fiksē transporta līdzekļa svaru. Svēršanas intervāls ir 10 kg, mazāku svaru nav iespējams nosvērt.

3.3.	Pēc barjeras pacelšanas autovadītājs/klients drīkst braukt uz atbilstošo atkritumu izkraušanas vietu. Atkritumu
izkraušana norādītajā vietā autovadītājam/klientam jāveic paša spēkiem.

3.4.	Fiziskām personām norēķins par ievesto atkritumu daudzumu jāveic ēkā ar nosaukumu “CAURLAIDE” pie kases lodziņa. Maksājumu iespējams veikt ar norēķinu karti vai skaidru naudu.

4.	Juridisko personu apkalpošana

4.1.	Juridiskām personām pirms pakalpojuma saņemšanas ir jānoslēdz Līgums.

4.2.	Iebraukt Poligona teritorijā un uzbraukt uz auto svariem autovadītājs/klients drīkst tikai ar iepriekš izveidotu elektronisko Caurlaidi. Caurlaide sagatavojama SIA „Getliņi EKO” Atkritumu deklarēšanas sistēmā, kas pieejama mājas lapā KLIENTU SADAĻĀ.

4.3.	Caurlaides izveidošanai jāautorizējas mājas lapas KLIENTU SADAĻĀ, izmantojot pēc līguma noslēgšanas saņemto piekļuves paroli.

4.4.	Atkritumu izkraušana tiem neparedzētā vietā vai atkritumu neatbilstības deklarētajam tiek fiksētas un visai ievestajai kravai tiek piemērots 51. kods – “Deklarētajam neatbilstoši atkritumi”, kā arī tam atbilstošais tarifs saskaņā ar Līguma 1. pielikumu „Atkritumu apraksts un cenu lapa”. Minētais kods tiek piemērots šādos gadījumos:
4.4.1.	Deklarēto atkritumu izkraušana tiem neparedzētā vietā;

4.4.2.	Atkritumi neatbilst deklarētajai atkritumu klasei/ kodam;

4.4.3.	Atkritumi neatbilst izvēlētā koda noteiktajām kvalitātes prasībām;

4.4.4.	Atkritumos tiek konstatēti bīstamie atkritumi.

4.5.	Informācija par Atkritumu deklarēšanas sistēmā reģistrēto reisu izmaiņu veikšanas kārtību:
4.5.1.		Klients ir atbildīgs par atbilstošas atkritumu nodošanas Caurlaides sagatavošanu, norādot patiesus datus par atkritumu kodu atbilstoši Līguma noteikumiem, atkritumu klasi, atkritumu izcelsmes reģionu, kā arī citu Atkritumu deklarēšanas sistēmā pieprasīto informāciju.

4.5.2.	Klientam ir tiesības precizēt tekošajā kalendāra mēnesī ievesto atkritumu izcelsmes reģionu, veicot izmaiņas reisu datos Atkritumu deklarēšanas sistēmā līdz nākamā kalendārā mēneša 15. datumam.

4.5.3.	Klientam ir tiesības sagatavot iesniegumu ar lūgumu veikt pamatotas izmaiņas Atkritumu deklarēšanas sistēmā reģistrētajos tekošā kalendārā mēneša reisu datos līdz nākamā kalendāra mēneša 15. datumam. Iesniegums rakstiskā veidā jānosūta uz e-pasta adresi info@getlini.lv. Pēc iesnieguma saņemšanas un datu pārbaudes, SIA “Getliņi EKO” informēs par pieņemto lēmumu attiecībā uz pieprasīto datu maiņu.

5. Informācija par norēķinu kārtību:

5.1.	Atkritumu apsaimniekošanas operatoriem, kas noslēguši līgumus ar pašvaldību, par sadzīves atkritumu savākšanu no attiecīgās pilsētas un/vai novada teritorijas – tiek piemērota pēcapmaksas norēķinu kārtība;

5.2.	Klientiem, kas neatbilst 5.1. punkta definīcijai, tiek piemērota apmaksas kārtība atbilstoši šādiem kritērijiem:

|     Priekšapmaksa     *ja izpildās vismaz viens no kritērijiem                                                                                                                                                                                                                                            |     Pēcapmaksa                                                        |
|-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|-----------------------------------------------------------------------|
|     a) Līgums   spēkā mazāk par 6 mēnešiem                                                                                                                                                                                                                                                                |     a)   neizpildās   neviens   no      Priekšapmaksas kritērijiem    |
| b) iepriekšējo 6 mēnešu periodā parāds ir bijis lielāks par 25 EUR un rēķina apmaksa ir kavēta ilgāk par 5 dienām                                                                                                                                                                                         |                                                                       |
| c) vēsturiski ir novērota slikta maksāšanas vai sadarbības disciplīna (norakstīti parādi, regulāri maksāšanas kavējumi virs 5 dienām, neatbild uz e-pastā sūtīto informāciju, nav sasniedzams norādītajā adresē vai pa norādīto tālruni, nereaģē uz atkārtotiem atgādinājumiem par parāda apmaksu u.tml.) |                                                                       |

5.3.	Ja Klientam, kas neatbilst 5.1. punkta definīcijai un kuram tiek piemērota priekšapmaksas norēķinu kārtība, izpildās visi 5.2. punktā noteiktie pēcapmaksas kritēriji un iepriekšējo 6 mēnešu perioda apgrozījums ir bijis vismaz 120 EUR (bez PVN), Klients sagatavo iesniegumu ar lūgumu piemērot pēcapmaksas norēķinu kārtību un nosūta to uz e-pasta adresi ligumi@getlini.lv. Pēc iesnieguma saņemšanas un datu pārbaudes SIA “Getliņi EKO” informēs par pieņemto lēmumu attiecībā uz norēķinu kārtības veida maiņu.

5.4.	Konstatējot, ka Klientam, kas neatbilst 5.1. punkta definīcijai un kuram tiek piemērota pēcapmaksas norēķinu kārtība, izpildās vismaz viens no 5.2. punktā noteiktajiem priekšapmaksas kritērijiem, Klientam tiek nekavējoties piemērota priekšapmaksas norēķinu kārtība.

Getliņu poligona teritorijā nav atļauts vienkārši pastaigāties pa poligona teritoriju. 
